\chapter*{Dankwoord}

We zijn er - vijf jaar studeren later - eindelijk.
Deze masterproef is een testament aan iedereen die mij geholpen heeft door de jaren heen.
Bedankt alvast aan de professoren, assistenten en het ondersteunend personeel die deze opleiding mogelijk maakten.
In het bijzonder wil ik enkele personen specifiek bedanken.

In de eerste plaats, mijn promotor prof.\ dr.\ ir.\ Lieven Eeckhout en begeleiders dr.\ Mahmood Naderan-Tahan en Seyyed Hossein SeyyedAghaei Rezaei.
Zonder de frequente meetings en de grondige feedback die ik door het jaar heen kreeg, zou dit document nooit tot stand gekomen zijn.
Ook voor het aanbieden van dit onderwerp wil ik ze bedanken - het was een unieke kans om de interne wereld van de GPU te verkennen.

Dit was echter ook niet mogelijk zonder de steun van mijn medestudenten.
Uren en dagen hebben we samen gespendeerd in een donkere kelder in het S9-gebouw, zwoegend aan onze theses en andere opdrachten.
Ook de andere leden van Zeus \acronym{WPI} wil ik bedanken voor de vele uren plezier en ontspanning die we samen beleefden.

Tot slot zou ik ook graag mijn familie nog eens bedanken - zonder hun onvoorwaardelijke steun zou ik nooit zover geraakt zijn.
Ze zullen misschien niet alles begrijpen van de rest van dit document - maar als ze weten dat hun hulp en steun enorm belangrijk waren, is dat voor mij genoeg.

\begin{flushright}
    Jonas Sys \\
    mei 2024
\end{flushright}